\chapter{Wstęp}\label{chap:wstep}

Zakresem niniejszej pracy inżynierskiej jest
tworzenie kompilatorów dla języków funkcyjnych ze statycznymi systemami typów.
Przedmiotem pracy jest usprawnienie
programowania z~użyciem typów w~Glasgow Haskell Compiler.
Temat został wybrany ze względu na chęć zapoznania się z~budową kompilatora oraz
udziału w~rozwoju powszechnie używanego programu.

W~popularnych, statycznie typowanych językach programowania, gramatyka przewiduje
kilka rodzajów wyrażeń. Są to termy, służące do wyrażania obliczeń, które mają zostać
wykonane po uruchomianiu programu oraz typy, które przypisuje się termom, by
rozróżnić termy poprawne oraz niepoprawne.
Niektóre języki, w~tym Haskell, zawierają jeszcze rodzaje (\foreign{kinds}), które pełnią wobec
typów taką rolę, jak typy wobec termów. Zawarte w~temacie pracy mechanizmy programowania
z~użyciem typów dodają do typów, obok ich pierwotnej roli, możliwości
wyrażania obliczeń, jakie zwykle zarezerwowana są dla termów.
Obliczenia te wykonywane są na etapie sprawdzania typów w~czasie kompilacji.

Praca została poświęcona językowi Haskell i~kompilatorowi Glasgow Haskell
Compiler. Wybór ten został podyktowany tym, iż jest to projekt \foreign{open source}
i~dołączenie do niego ułatwione jest dzięki zasobom opisującym jak się wdrożyć
oraz pomocnej społeczności.
Drugim kryterium była dostępność rozszerzeń umożliwiających
programowanie z~użyciem typów.
GHC oferuje między innymi uogólnione algebraiczne
typy danych (\foreign{GADTs}\cite{ExtPhantomTypes}\cite{ExtGADTs}),
promocję typów danych (\foreign{data type promotion}\cite{ExtPromotion}),
zależności funkcyjne między parametrami w~klasach typów
(\foreign{functional dependencies in multi-parameter type classes}\cite{ExtFunDeps})
i~rodziny typów (\foreign{type families}\cite{ExtAssocTyFams}\cite{ExtAssocTypesWithClass}\cite{ExtClosedTyFams})
Szczególnie istotnym rozszerzeniem są rodziny typów, gdyż umożliwiają
definiowanie na poziomie typów funkcji wykorzystujących
dopasowywanie wzorców oraz zależności funkcyjne w~klasach typów,
które dają równoważne możliwości,
lecz wymagają programowania w~stylu relacyjnym zamiast funkcyjnego.
Biblioteka standardowa GHC dostarcza również pomocne moduły, na przykład \code{Data.Type},
\code{Data.Proxy} i~\code{GHC.TypeLits}, z~przydatnymi typami i~funkcjami na poziomie
typów, jak operatory logiczne.

Programowanie z~użyciem typów możliwe jest również w~innych językach. Na przykład,
Scala oferuje do tego \foreign{path dependent types}, a~w~C++ możliwe jest
metaprogramowanie z~użyciem szablonów. Istnieją też języki z~typami zależnymi
jak Agda lub Idris. Wiele z~tych języków ma implementacje o~otwartych źródłach
i~mogłoby służyć do realizacji pracy o~tym samym zakresie zamiast Haskella.

Istnieje kilka implementacji języka Haskell. Spośród nich tylko dwie są zgodne
z~aktualną specyfikacją języka Haskell 2010, Glasgow Haskell Compiler i~Utrecht
Haskell Compiler\cite{WikiImplementations}. Porównanie repozytoriów pozwala
stwierdzić, że spośród nich GHC jest bardziej rozwinięty. Różnica ta objawia się
w~tym, iż rozszerzenia kompilatora pozwalające na programowanie na poziomie
typów jak rodziny typów istnieją wyłącznie w~GHC\cite{UHCUserGuide}. Z~tego
powodu w~pracy został wybrany ten kompilator.

Rodziny typów zostały wprowadzone do Haskella w~wersji 6.10.1, czyli w~roku
2008\cite{WikiIndexedTypes}. Do tej pory są przedmiotem prac naukowych, a~ich implementacja jest
nieustannie rozwijana. Na przykład, w~roku 2015 zostały wprowadzone do GHC
różnowartościowe rodziny typów\cite{WikiInjectiveTypeFamilies}.
Aktywny rozwój świadczy o~tym, iż jest to
temat bardzo aktualny. Czynnik ten sprawia też, iż wiele usprawnień do
nowo dodanych funkcji, ułatwiających korzystanie z~nich, wciąż czeka na realizację.
Istotny jest też fakt, iż type checker to największy komponent GHC\cite{AOSA},
więc podczas modyfikacji z~dużym prawdopodobieństwem powstają nowe błędy.
Podjęcie się realizacji tych usprawnień i~naprawienia błędów są zatem dobrym tematem na pracę.

\section{Cele pracy}\label{sec:cele_pracy}

Celem pracy jest dokonanie jak największej liczby usprawnień w~kompilatorze
GHC. Przez usprawnienia rozumiane są zmiany w~GHC lub w~powiązanych z~tym
projektem bibliotekach. Zmiany w~GHC zgłaszane są w~systemie Trac, który
używany jest w~projekcie do organizacji pracy programistów. Jako cele pracy
wybranych zostało kilka zgłoszeń spośród tych znajdujących się w~systemie Trac.

Podjęte zostały wyłącznie usprawnienia polegające na zmianach
w~kodzie, w~częściach związanych z~rozszerzeniami opisanymi wcześniej. Wybrane
usprawnienia to:

\begin{itemize}
 \item Ujednolicenie wyświetlania rodzin typów w~błędach i~ostrzeżeniach kompilatora.
 \item Dodanie ostrzeżeń o~nieużywanych zmiennych w~rodzinach typów.
 \item Naprawienie błędu z~niewłaściwym parsowaniem zmiennych zaczynających się od podkreślnika w~przypadku kompilacji z~rozszerzeniem \code{NamedWildCards}.
\end{itemize}

Poprawne wprowadzenie zmiany w~kodzie wymaga przejścia przez procedurę ustaloną
przez osoby z prawem zapisu do repozytorium\cite{WikiFixingBugs}. Konieczne
jest zatem pisanie kodu akceptowalnej jakości, zgodnego z~ustalonymi konwencjami.
Zgodnie z~procedurą, wykonanie usprawnienia wymaga:

\begin{itemize}
  \item Informowania o~stanie pracy w~systemie Trac. Oznaczenie swojego konta jako właściciela zadania, uzupełnienie informacji na przykład o~testach i~powiązanych zadaniach, a~na koniec oznaczenie zgłoszenia jako zrealizowanego.
  \item Przygotowania testów pokrywających wprowadzone zmiany. Dodanie ich do zestawu testów wykonywanych w~czasie walidacji.
  \item Dokonanie zmian w~kodzie w~zgodzie z~obowiązującymi konwencjami wraz z~dokumentacją. Sporządzenie z~nich commitów w~systemie kontroli wersji git.
  \item Wysłanie łatki do systemu Phabricator, gdzie przejdzie ona inspekcję. Jeżeli nie będzie ku temu przeszkód, zmiany zostaną przeniesione do głównego repozytorium.
\end{itemize}

\section{Przegląd literatury}\label{sec:przeglad_literatury}

Podstaw teorii budowy kompilatorów dostarcza \cite{Dragon}. Autorzy opisują
budowę kompilatora, a~następnie każdą fazę kompilacji. Ma to zastosowanie także
w~przypadku kompilatora GHC. Krótki opis poświęcony konkretnie GHC dostępny jest
w~\cite{AOSA}. Podstawy teorii typów zawarte są w~\cite{TAPL}. Omówiony jest
w~tej pozycji nietypowany i~typowany rachunek lambda i~kilka jego wzbogaconych
wersji. To bardzo istotne, gdyż pojęcia z~rachunku lambda występują powszechnie
w~dokumentacji, w~kodzie GHC i~są powszechnie używane w~dyskusjach przez
programistów. Z~drugiej strony część poświęcona podtypowaniu nie ma
bezpośredniego zastosowania do GHC oraz opis nie obejmuje typów
zależnych. Szczególnie warte uwagi w~ramach wprowadzenia teoretycznego są
również dwa kursy, dostępne za darmo na platformie Coursera: \foreign{Automata}
prowadzony przez Jeffa Ullmana oraz \foreign{Programming Languages} prowadzony
przez Dana Grossmana. Są to zaadoptowane do formy kursu internetowego kursy
akademickie.

Praca nad GHC wymaga znajomości Haskella, w~którym jest tworzony
kompilator. \cite{LearnYouAHaskell} i~\cite{RealWorldHaskell} stanowią dobre
wprowadzenie do tego języka, obie pozycje są dostępne za darmo w~Internecie.
Z~rozszerzeniami zmienionymi w~tej pracy, \code{TypeFamilies}
i~\code{PartialTypeSignatures} można zapoznać się w~poradniku użytkownika GHC,
w~zasobach \cite{GuideTypeFamilies} i~\cite{GuidePartialTypeSignatures}.

Strona systemu Trac projektu GHC zawiera wiele zasobów pozwalających
zainteresowanym programistom wdrożyć się w~projekt. Jest tam między innymi opis
jak pobrać i~skompilować źródła GHC\cite{WikiNewcomers}, opis procedury
wprowadzania zmian w~kodzie\cite{WikiFixingBugs} oraz instrukcja konfiguracji
i~wykorzystania narzędzia Phabricator\cite{WikiPhabricator}.

\section{Układ pracy}\label{sec:uklad_pracy}

Rozdział \ref{chap:wstep} zawiera wprowadzenie i~określenie tematu oraz celu
pracy. Rozdział \ref{chap:teoria} zawiera opis teorii budowy kompilatorów
i~systemów typów związanej z~tematem. Rozdział \ref{chap:technologie}
opisuje technologie i~narzędzia wykorzystane w~pracy. W~rozdziale
\ref{chap:badania} przedstawiono opis dokonanych zmian w~GHC. Rozdział
\ref{chap:podsumowanie} zawiera podsumowanie czy założone cele zostały
osiągnięte. W dodatku \ref{app:plyta} znajduje się płyta CD z~kodem aplikacji,
wersją elektroniczną tej pracy oraz kopią wykorzystanych źródeł internetowych.
